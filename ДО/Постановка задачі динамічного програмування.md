Динамічне програмування – це розділ математичного
програмування, в якому розглядаються задачі прийняття оптимальних
рішень в багатоетапних керованих процесах. При цьому багатоетапність
або відображає реальне протікання процесу в часі або вводиться штучно
поділом процесу на окремі етапи.

Процес називається керованим, якщо можна в деякій мірі
впливати на його хід.

Керуванням називається сукупність рішень, які приймаються на
кожному етапі процесу.

Динамічне програмування (ДП) застосовується для розв’язування
задач в яких процес прийняття рішень може бути розбитий на ряд етапів

### Постановка задачі
Розглянемо керований процес. В результаті керування система
(об’єкт керування) $S$ переводиться із початкового стану $s_0$ в стан $\hat s$ 

Припустимо, що керування можна розбити на n кроків, тобто
рішення приймається послідовно на кожному кроці. Тоді керування, яке
переводить систему із початкового стану в кінцевий буде являти собою
сукупність n покрокових керувань.

Позначимо через $X_k$ керування на k-му кроці k = $1,2,..., n$
Змінні $X_k$ задовольняють деяким обмеженням і в цьому розумінні
називаються допустимими.

Нехай $X(X_1, X_2, ..., X_n)$ – керування яке переводить систему зі
стану $s_0$ в стан $\hat s$ . Позначимо через $s_k$ стан системи після k-го кроку
керування. Отримаємо послідовність станів $$s_0, s_1, ..., s_{k-1}, s_k, ..., s_{n-1}, s_n = \hat s$$
Нехай ефективність керування характеризується деяким числовим критерієм $Z$
Показник ефективності керування – цільова функція – залежить від початкового стану і керування: $$Z = F(s_0, X)$$(1)

При розв’язуванні задач методом динамічного програмування
робляться такі припущення

1) Стан $s_k$ системи в кінці k-го кроку залежить тільки від
попереднього стану $s_{k-1}$ і керування на k-му кроці $X_k$. Сформульоване
положення можна записати у вигляді рівнянь $$S_k = \phi_k(s_{k-1}, X_k), \space \space \space k=1,2, ..., n $$
які називаються рівняннями станів

2) Цільова функція (1) є адитивною відносно показників
ефективності кожного кроку, тобто, якщо показник ефективності k-го
кроку $$Z_k = f_k(s_{k-1}, X_k), \space \space \space k=1,2, ..., n $$
то $$Z = \sum_{k = 1}^n f_k(s_{k-1}, X_k)$$(4)

Отже, задача ДП полягає в знаходженні такого допустимого керування $X(X_1, X_2, ..., X_n)$, яке переводить систему зі стану $s_0$ в стан $\hat s$. При якому цільова функція (4) приймає оптимальне значення, тобто найбільше або найменше