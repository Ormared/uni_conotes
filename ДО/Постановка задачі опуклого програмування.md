Знайти такі значення x, що надають мінімум цільовій функції:
$$X(x)\rightarrow min, x \epsilon X;(1)$$ $$X=\{x \epsilon Y: \phi_i(x)<=0, i=1, ..., m\}(2)$$
де Y – опукла множина з $R^n$ ,$X(x), \phi_i(x), i=1,...,m$ – опуклі на Y (Х – опукла множина, тому що утворена перетином опуклих множин).

Як множину Y вибирається звичайно множина, що має просту
структуру. Така, щоб без трудомісткої обчислювальної роботи можна було
перевірити включення $x \epsilon Y$, легко було б проектувати точку на цю
множину. Найчастіше в якості Y вибирають паралелепіпед $$Y=\{x(x_1,...,x_n):a_i<=x_i<=\beta_i, i=1,...,n\}$$
або невід’ємний октант, або простір $R^n$.

Задачу, поставлену в такий спосіб, будемо називати задачею
опуклого програмування (1),(2)

#### Функція Лагранжа
Введемо функцію Лагранжа для задачі (1),(2). Це функція, що
має вигляд:$$\Phi(x,\lambda)=X(x)+sum_{i=1}^m \lambda_i \phi_i(x)$$(3)
де $x \epsilon Y$, $\lambda \epsilon \Lambda=\{\lambda(\lambda_1, ..., \lambda_m): \lambda_i >= 0, i=1,...,m\}$.

**Означення**. Точка  $(x^*, \lambda^*) \epsilon Y * \Lambda$ називається сідловою точкою функції Лагранжа (3), якщо $$\Phi(x^*,\lambda) <= \Phi(x^*,\lambda^*) <= \Phi(x,\lambda^*)$$, при всіх $x \epsilon Y$ і всіх $\lambda \epsilon \Lambda$ 